## Μέρος 2: Σχόλια
### 1. Επιλογή 5 σημείων

**1.*(2ο οκτάλεπτο  (11:40-19:40))* :“Schaeffer called his composition ‘concrete music’ to distinguish it from instrumental music, which he called ‘abstract music’ because it had to pass through the detour of the composer, the composer had to pass that music through the detour of notation, and then, to the musicians performing. Whereas Schaeffer found that his music receive things from the world and just edit them directly - and he thought of it as a much more concrete way of making music.”**

Η ακρόαση ήχων που αντλούνται μέσα από τον κόσμο, οδηγεί κατά κανόνα σε περισσότερο συγκεκριμένους συνειρμούς (περισσότερο συγκεκριμένες εικόνες) οι οποίοι σχετίζονται με το κοινό- αντίστοιχο βίωμα,   σε αντίθεση με την ορχηστρική μουσική που εμπλέκει σε μεγαλύτερο βαθμό τη φαντασία (του συνθέτη, του εκτελεστή, του ακροατή). Κατά αυτή την έννοια, η «συγκεκριμένη μουσική» του Schaeffer – παρότι φαντάζει πιο αφηρημένη (στερείται επεξεργασίας) μπορεί να στοχεύσει στο κοινό βίωμα, να οδηγήσει τη σκέψη, να επιδιώξει να παράγει συγκεκριμένη εικόνα και πιθανόν να το πετύχει σε μεγαλύτερο βαθμό από μία ορχηστρική σύνθεση.

**2. *(5ο οκτάλεπτο  (00:35:40-00:42:53))* “…Alvin Lucier’s classic piece “I am sitting in a room from 1970s…This piece consists simply of four sentence description of its process, written on a tape recorder and playback in the room repeatedly, until the resident frequencies characteristics of that particular space, amplify on another overwhelm the sounds of speech.”**
 
Στο συγκεκριμένο έργο αναδεικνύεται η σύνδεση ανάμεσα στον ήχο και τον χώρο. Διαφαίνεται μια έννοια συμπληρωματικού (καλούμαστε να ακούσουμε τον ήχο των δονήσεων του χώρου που δεν ακούμε όταν κάποιος μιλάει στο δωμάτι0) και μια λογική ακρόασης του «παρασκηνίου», που θυμίζει τη διάκριση «foreground-background» και την ακρόαση των ήχων που μας περιβάλλουν της φιλοσοφίας του J.Cage. Ο καλλιτέχνης μας προκαλεί να αναρωτηθούμε τι ακούμε, ποια πραγματικότητα βιώνουμε, ποιοι παράγοντες μας οδηγούν να εστιάζουμε σε ένα συγκεκριμένο ήχο,  αυτό που δεν ακούμε τι αξία έχει τελικά – και  έχει κάποια αξία να το γνωρίζουμε;

**3. *(8ο οκτάλεπτο (00:59:40- 01:07:40)* “Sound is a version of touch”** 

Η Evelyn Glennie υπογραμμίζει την αναγκαιότητα και την αξία της σύλληψης των ακουστικών ερεθισμάτων. Παρότι στα 13 της χρόνια άρχισε να χάνει σταδιακά την ακοή της, ανέπτυξε την ικανότητα να αισθάνεται τους ήχους μέσω της αφής (δονήσεις των υλικών) και αργότερα έγινε μία από τις σημαντικότερες σόλο καλλιτέχνης κρουστών στον κόσμο. Η Glennie συνδέει την ακοή με την αφή, μέσω της οποίας πετυχαίνει να συλλάβει με το ίδιο άμεσο τρόπο το ακουστικό ερέθισμα. Ενδιαφέρον παρουσιάζει ο διάλογος ανάμεσα στις διαφορετικές αισθήσεις και το πως η μία αίσθηση μπορεί να λειτουργήσει συμπληρωματικά για μία άλλη ασθενική αίσθηση ως προς την αντίληψη του κόσμου.

**4. *(7ο οκτάλεπτο (00:51:40- 00:59:40)* «Christian Marclay…So this piece, for example, from 1988 called Chorus II, presents found photographs of open mouths in song or in speech or in something. The gap at the center of each image drawing attention to the fundamental lack that is the incapacity of the image to supply its sonic content.»**

Το έργο «Chorus II» παρουσιάζει ιδιαίτερο ενδιαφέρον, καθώς παρότι ο καλλιτέχνης προσπαθεί να εκφράσει την ανικανότητα της εικόνας να παρέχει το ηχητικό της περιεχόμενο, αναδεικνύει ταυτόχρονα και τις γενικότερες συνδέσεις και αποσυνδέσεις μεταξύ εικόνας και ήχου. Κατά τη θέαση των εικόνων των στομάτων,  αναπόφευκτα ο θεατής φαντάζεται κάποιους ήχους σε μια υποσυνείδητη προσπάθεια σύνδεσης με την εικόνα ενός ηχητικού περιεχομένου.

**5. *(10ο οκτάλεπτο (01:15:40- 01:23:40)* ‘And in each case he tried to form a genuine collaboration – so what would it mean for image not to, not for sound to accompany image - what would it mean for image and sound work equally right? So, he would take the particular artist to places he thought might interest them and they would take him to places that might interest him visually and then they worked together to compose a film.’**

 Δεδομένης της επικρατούσας αντίληψης ότι το βίντεο και το φιλμ θεωρούνται πρωτίστως οπτικά μέσα, με τον ήχο να λειτουργεί ως συμπληρωματικό στοιχείο (και κατά αυτή την έννοια να είναι υποβιβασμένος), παρουσιάζει ιδιαίτερο ενδιαφέρον η απόπειρα συλλειτουργίας και διαμόρφωση ισότιμης σχέσης εικόνας – ήχου στη δημιουργία ενός έργου. Μέσα από την παραχώρηση ισότιμης θέσης στον ήχο (ισότιμου ρόλου στον ηχητικό καλλιτέχνη), επισημαίνεται πως μπορεί να υπάρξει μία περισσότερο δημιουργική (και όχι συμπληρωματική) αξιοποίηση του ήχου, επιχειρώντας να δοθεί έμφαση στη δύναμη του ήχου που παραβλέπουμε. Το αποτέλεσμα μιας τέτοιας προσπάθειας (όπως φαίνεται στα αποσπάσματα από το προτζεκτ “A Grammar For Listening” ) έχει μία ιδιαίτερη δύναμη, αναδεικνύοντας τον καθοριστικό ρόλο των ήχων- της ακοής στη αντίληψη του κόσμου ενώ  ανακύπτει η συλλειτουργία των καλλιτεχνών ως μία πρόταση εργασίας στην τέχνη.

### 2. Σχολιάσετε μια ιδέα ή τεχνοτροπία ή κίνημα που νοιώθετε να σας προσελκύει περισσότερο ή να σας είναι περισσότερο οικείο για τον δικό σας καλλιτεχνικό πειραματισμό. Γράψετε περίπου τι θα μπορούσατε να κάνετε γύρω απο αυτό, υποθετικά ή πραγματικά.

Η ιδέα της σύνδεσης και της σχέσης μεταξύ ήχου και εικόνας (ηχητικό περιεχόμενο μίας εικόνας και αντίστοιχα εικόνες που γεννά ένας ήχος) με οδηγεί στο ερώτημα σχετικά με την ανασύνθεση του «ηχητικού» περιεχομένου μιας φωτογραφίας, αξιοποιώντας δεδομένα του θεατή που λαμβάνονται κατά τη θέαση. 
Ένα είδος καλλιτεχνικού πειραματισμού θα μπορούσε να περιλαμβάνει τη θέαση εικόνων με σκόπιμα έντονο ηχητικό περιεχόμενο (ώστε η θέαση να δημιουργεί ηχητικούς συνειρμούς)  στη σιωπή, καταγραφή των ηλεκτρομαγνητικών κυμάτων του εγκεφάλου του θεατή κατά τη θέαση και παραγωγή  - σύνθεση ήχων με αλγοριθμικό τρόπο (λαμβάνοντας ως είσοδο τα ηλεκτρομαγνητικά κύματα) χρησιμοποιώντας πρωτογενείς ήχους (οι οποίοι δε σχετίζονται απαραίτητα με το ηχητικό περιεχόμενο της εικόνας). Με αυτή τη διαδικασία μπορεί να παραχθεί μία ακολουθία ήχων, οι οποίοι ενώ μοιάζουν μεταξύ τους, διαφοροποιούνται ανάλογα με την υποκειμενική θέαση του εκάστοτε θεατή. Γίνεται απόπειρα να ανασυντεθεί ένα νέο ηχητικό περιεχόμενο για την εικόνα, της οποίας το αρχικό ηχητικό περιεχόμενο έχει αφαιρεθεί μέσω της φωτογραφίας και να αναδειχθούν οι διαφορετικοί τρόποι θέασης της ίδιας εικόνας που αντανακλώνται σε στοιχεία που δεν μπορούμε άμεσα να αντιληφθούμε (όπως τα ηλεκτρομνητικά κύματα του εγκεφάλου).

